# time-machine

## Wstęp

Stało się! Kod Janka przeszedł niezauważony przez review, przez jenkinsa (bez testów) i przez czujne oko Piotyra...

Marcin Staniszczak zwyczajowo klepnął okejkę bez czytania...

Ostatni merge, wrzuta i już było za późno - iskry, trzaski, zawieszone maszyny w GCP i miliardy linii logów...

Wszystko to na nic, bo nie było zespołu CP, który mógłby to przeanalizować i odkręcić to, co zostało zakręcone jak białoruski słoik z kartoszką.

...

Budzisz się w innej rzeczywistości - przed oczami masz szałową meblościankę z płyty wiórowej w gustownym gównianobrązowym kolorze.

Wyglądasz przez okno i widzisz ludzi chodzących po chodnikach z rolkami papieru toaletowego zawieszonymi na szyjach, a raz na jakiś po ulicy przejeżdża czerwony fiat lub żółtawy maluch.

Neony Pewexu mrugają do Ciebie zachęcająco...

Co się dzieje? - zadajesz sobie pytanie.

Krótka analiza faktów i ustalasz, że Janek stworzył kod maszyny czasu, a Ty, podobnie jak reszta członków zespołu wylądowaliście w przeszłości sprzed jakichś 30 lat.

No dobra, to co? Przydałoby się coś zakodować! ;)

## O co chodzi?

Wyzwanie jest proste:
 * są cztery etapy
 * każdy etap zadania trwa przez określony czas
 * każde zadanie musi zostać wykonane zgodnie z założeniami
 * każde zadanie jest oceniane wg określonych niżej wytycznych
 * zwycięzcą zostaje ta osoba, która na koniec wyzwania zdobędzie najwięcej punktów


Wytyczne punktacji:
1. Dostarczenie zadania
    * dostarczenie zadania w pliku txt - 1 bit
    * dostarczenie zadania w obrazie dającym się uruchomić na emulatorze/realnej maszynie - 2 bity
    * dostarczenie zadania na fizycznym nośniku - 4 bity
   
2. Wykonanie zadania
   * zadanie działające w 100% zgodnie z założeniami - 5 bitów
   * zadanie działające ale nie w 100% zgodnie z założeniami - 3 bity
   * zadanie działające ale w ogóle nie spełniające założeń - 1 bit
  
Jak łatwo policzyć osoba zrobiwszy wszystko bezbłędnie ale dostarczając zadania w plikach tekstowych może zdobyć max 24 bity, natomiast osoba która nie zrobi wszystkiego poprawnie ale dostarczy zadania na fizycznych nośnikach zdobędzie 28 bitów. Także warto powaliczyć o fizyczne nośniki :D

## Nadal nie wiesz o co chodzi?

Przeniosłeś się w czasie, więc do dyspozycji masz komputery z epoki, a będą to:
* C64/C128 (kaseta/dyskietka)
* Atari XL/XE (kaseta/dyskietka)
* ZX Spectrum (kaseta)
* ZX81 (kaseta)
* BBC Micro B (kaseta)
* Amstrad CPC 464/664/6128 (kaseta/dyskietka)
* MSX (kaseta/dyskietka)

Możesz użyć dowolnych narzędzi developmentu - nawet współczesnych IDE (nie dam rady tego sprawdzić i tak), ale kod będzie sprawdzany na prawdziwych maszynach. Język programowania dowolny (w tamtych czasach pythona nie było, a najbardziej rozpowszechniony wśród użytkowników tych komputerów był BASIC).

Oprócz BASIC'a ówczesne komputery uruchamiały inne języki np.: pascal, forth, logo, wielu programistów pisało również w assemblerze :).

I najważniejsze - baw się dobrze :).

## Nagrody

Jak zwykle nagrody to niespodzianki, ale znacie mnie - jestem w stanie wymyślić coś fajnego i nietuzinkowego.
